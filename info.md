---
layout: default_page
infotxt: y
cities: n
lang: fi
title: "Mikä on hacklab?"
ref: default
---

# Hacklab

Hacklab sekä hackerspace tarkoittavat avointa yhteisön ylläpitämää työtilaa. Tiloja kutsutaan toisinaan myös makerspaceiksi, hackspaceiksi ja monilla muilla nimillä. Yhteistä kansainvälisen hackerspace-liikkeen ja hacklab.fi:n perusideassa on ylläpitää omaehtoisesti ja riippumattomasti toimivia työtiloja. Esimerkiksi oppilaitosten harjoitustyötilat ja labrat ovat pääsääntöisesti tarkoitettu vain oman opiston opiskelijoille. Hacklab sen sijaan on käytettävissä omalla avaimella juuri silloin, kun itse tarvitsee työtilaa.


# Tarkoitettu kaikille

Hacklabit ovat harrastajien ylläpitämiä työtiloja, ja kenellä tahansa on mahdollisuus liittyä hacklabin jäseneksi. Tärkeä osa toimintaa on osaamisen jakaminen ja omien taitojen esille tuominen. Yhteisön jäsenenä pääset sekä oppimaan että opettamaan muita. Kädentaidot, tekniikka, luovan tekeminen, suunnittelu, ohjelmistojen käyttö ja muu osaaminen kohtaavat työtilassa eri tavoin. Oman rakentelun lisäksi voit kehittää myös työtilaa ja osallistua yhteisiin projekteihin. Hacklab-toiminta on avointa niin työikäisille, opiskelijoille kuin eläkeläisillekin. Junireille ja kouluikäisille voi olla myös tarjolla osallistumisen tapoja paikallisessa hacklabissa.

## Itsenäinen yhdistystoiminta

Suomen hacklabien perustama hacklab.fi on itsenäisten ja riippumattomien työtilojen yhteinen verkosto. Mukana olevat hacklabit ovat jokainen omanlaisensa paikallinen ryhmä ja pääosin oma rekisteröitynyt yhdistyksensä. Hacklabit eivät ole osa mitään oppilaitosta, eivät toimi osana oppilaskuntaa tai ole muutoinkaan opiskelijajärjestöjä. Yhteistyöverkosto hacklab.fi kokoaa yhteen työtilat, joihin ovat tervetulleita kaikki.



### Radioamatööritoiminta

Osassa hacklabeista on mukana radioamatöörejä, tai yhdistyksillä on olemassaoleva tai suunnitteilla oleva asema.


## Uuden hacklabin perustaminen

Jos olet kiinnostunut perustamaan uuden hacklabin jonnekin päin Suomea, ota meihin yhteyttä, niin voimme tarjota apuamme aloittamisessa. Toivomme, että voit jakaa kanssamme samoja ajatuksia hacklab-toiminnan luonteesta, joita tälläkin sivulla on kuvattu.