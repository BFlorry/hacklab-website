---
layout: post
title:  "Hacklab.fi on nyt rekisteröity yhdistys"
ref:    hacklabry
lang:   fi
date:   2019-07-02 09:00:00 +0300
tags:   hacklab.fi uutiset
image:  201907_Hacklab_ry.png
translation_en: |
  <p>The umbrella organisation of Finnish hackerspaces, Hacklab ry., has now been added into the association registry! Formalising the network, which first started in 2012, has been a subject of discussion for long, and the fouding meeting was finally arranged in May, resulting in the first draft of the rules.</p>
  <p>Just as with hacklab.fi network, the umbrella organisation works to benefit its members. The organisation helps existing or newly founded hacklabs, arrages happenings, adminstrates network services and does cooperative marketing for its members. Now that the collective is officially recognized, it has possibility e.g. to open its own bank account. The cooperation network also continues to exist, and membership is not required to access hacklab.fi activities: new organisations get help and support regardless of membership, informal shared activities continue and also we do different kinds of things together with other organisations.</p> 
translation_title_en: "Hacklab.fi is now a registered association"
---
Suomen hacklab-yhdistysen yhteinen kattojärjestö Hacklab ry. on ilmestynyt tänään yhdistysrekisteriin! Vuodesta 2012 alkaen toimineen verkoston virallistaminen on ollut pitkään puheenaiheena, ja toukokuussa Tampereella järjestetty perustamiskokous sai sääntöjen luonnoksen vihdoin kirjoitettua.

Hacklab.fi-verkostosta tuttuun tapaan myös kattojärjestön tarkoituksena on toimia jäsentensä yhteiseksi eduksi. Kattojärjestö auttaa toiminnassa olevia tai uusia perustettavia hacklabeja, järjestää tapahtumia, ylläpitää verkkopalveluja ja tekee jäseniään hyödyttävää yhteistä markkinointia. Rekisteröitymisen myötä tähän on uusia mahdollisuuksia, kun hacklab.fi:lla voi olla jatkossa esimerkiksi oma pankkitili. Myös yhteistyöverkosto jatkaa toimintaansa, eli jäsenyys kattojärjestössä ei ole edellytys päästä mukaan hacklab.fi-toimintaan: aloittelevat uudet yhdistykset saavat yhä apua ja tukea jäsenyydestä riippumatta, epämuodollista yhteistä toimintaa jatketaan ja muutoinkin teemme kaikenlaista yhteistyötä muiden tahojen kanssa.

Uuden yhdistyksen ensimmäisen hallituksen jäsenet ovat puheenjohtaja olmari (Vaasa), vpj. jssmk (Helsinki), Zouppen (Jyväskylä), Rintsi (Virrat), paavon (Lahti) ja tsw (Tampere). Yhdistyksen kotipaikkakunnaksi valittiin Tampere, sillä se on ollut useasti yhteisten hacklab-tapaamisten paikkana jo ennen HSF-tapahtumia.

Yhdistyksen [säännöt](/saannot.html) edellyttävät jäsenjärjestöiltä yhteisiä toiminnan tarkoituksia ja arvoja, joihin kuuluu tärkeimpien joukossa avoimuus ja yhteisöllisyys.

